### "Become A Developer 2024", тестове завдання

### Install dep - none

<hr>

У нас є файл, з  великим набором цілих чисел (файл можна скачати за посиланням: https://drive.google.com/file/d/1LxSB6UEAVK0NLgU0ah5y0CBbD0gL_oO9/ ).

Завдання - знайти наступні чотири/шість значень:
    1. максимальне число в файлі;
    2. мінімальне число в файлі;
    3. медіану ( https://goo.gl/hiCwVw );
    4. середнє арифметичне значення ( https://goo.gl/XJeAjZ );
    5*. найбільшу послідовність чисел (які ідуть один за одним), яка збільшується (опціонально);
    6*. найбільшу послідовність чисел (які ідуть один за одним), яка зменьшується (опціонально);

Запропонований метод рішення повинен знаходити всі чотири/шість величин з файлу не більше ніж за 90 секунд. Ця умова є необов'язковою, однак буде істотним плюсом, якщо ваше рішення буде її задовольняти.

Додаткова інформація:
- Медіана: Якщо в наборі чисел парна кількість елементів, то для визначення медіани повинна використовуватися півсума двох сусідніх значень. Тобто наприклад, у наборі {1, 8, 14, 19} медіаною буде 11 (бо 0.5*(8+14)=11);

- Послідовність чисел - це порядок чисел у файлі, що йдуть один за одним. Навіть випадкові генеровані набори даних можуть мати досить довгі послідовності. Наприклад, зростаюча послідовність може виглядати так: -4390, -503, 3, 16, 5032.

Ви практично не обмежені у виборі методу та способу вирішення задачі. Ви можете використовувати будь-які засоби, методи, підходи (крім двох обмежень, що наведені нижче). Ви можете написати програму будь-якою відомою вам мовою програмування, або можете використовувати наявні програми/утиліти. Звісно, ви можете використовувати готові набори статистичних класів/функцій/бібліотек, але це не найкращий варіант.

Існують лише такі обмеження, які слід враховувати при виборі способу вирішення задачі:

Обмеження #1:
Будь-яка людина повинна мати можливість скористатися вашим методом. Це означає, наприклад, якщо для вирішення завдання Ви використовували свою власну програму, то будь-яка інша людина повинна мати можливість її скомпілювати/запустити і т.д.; якщо Ви використовували сторонні програми/утиліти, то будь-яка людина повинна мати можливість їх також встановити та користуватися; також будь-яка людина може взяти зовсім інший файл з іншим набором цілих чисел і знайти всі чотири вказані величини);
    
Обмеження #2:
при вирішенні задачі не можна використовувати нелегальне програмне забезпечення (пропрієтарне ПЗ, яке зазнало злому, піратські копії ПЗ, тощо). Також якщо ви запозичили ідею рішення, ПЗ або вихідні джерела (або якусь їх частину) у друга/колеги/в інтернеті/де-завгодно, то згадайте джерело.

<hr>

**Рішення задачі** представлено в формі файлу index.html, який користувач може запустити в будь-якому браузері. Для завантаження файлу з числами користувач має клікнути на кнопку вибору файлу та обрати потрібний файл. Логіка написана в файлі на мові JavaScript. 

Алгоритм виконання задачі:

1. Зчитування даних з файлу. Файл містить рядки з числами, для парсингу вмісту використовується об'єкт `FileReader`.  
2. Розбиття вмісту файлу на масив рядків, з використанням символу нового рядка як роздільника.  
3. Виключення порожніх рядки з масиву, для уникнення проблеми з порожнім останнім рядком. 
4. Перетворення кожного рядку на числа, з використанням методу `map(Number)`, щоб отримати масив чисел.
5. Знаходження максимального та мінімального значення в масиві чисел, з використанням циклу почергово на всіх елементах масиву, порівнюючи їх із поточним максимальним та мінімальним значеннями.  
6. Знаходження медіани масиву. Для цього сортується масив чисел і, залежно від того, чи є кількість чисел у масиві парним чи непарним, повертається або середнє значення двох центральних елементів, або один центральний елемент.  
7. Обчислення середнього арифметичного всіх чисел у масиві, діленням суми всіх чисел на їхню кількість.
8. Знаходження у масиві найдовшої послідовності чисел, яка збільшується, та найдовшої послідовності чисел, яка зменьшується. Для цього використовується цикл почергово на всіх елементах масиву і підраховується довжина поточної послідовності чисел, яка збільшується або зменшується. При виявленні нового елемента, який порушує послідовність, порівнюється довжина поточної послідовності з максимальною та оновлюється, якщо необхідно.  
9. Виведення знайдених значень на сторінку.

## Час виконання коду: ~ 12-20 сек (в залежності від умов середовища).